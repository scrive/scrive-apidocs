            <div id="firstPageContentContainer">
                <div id="textOneColumn">
                    <h1>Juridik</h1>
                    <p>
                        SkrivaPå är en juridisk tjänst för att enklare skriva säkra och juridiskt bindande avtal och offerter. Det är viktigt att allting går rätt till när avtal skapas och därför är vi på SkrivaPå måna om att utforma våra tjänster enligt högsta juridiska standard. Av denna anledning har vi utformat våra avtals&shy;processer i nära samarbete med våra juridiska partners Strömberg & Partners, en av Sveriges främsta juristbyråer specialiserade inom avtalsrätt.
                    </p>
                    <p>
                        Vi vill dock poängtera att SkrivaPå inte är en juristbyrå och därför ska information från SkrivaPå eller dess partners aldrig tolkas som juridisk rådgivning. För juridisk rådgivning gällande ert specifika fall rekommenderar vi alltid att ni kontaktar en erfaren jurist.
                    </p>
                    <h3>Är avtal och offerter skrivna genom SkrivaPå juridiskt bindande?</h3>
                    <p>
                        I svensk rätt finns få formkrav gällande hur avtal ska ingås. För de flesta avtal räcker så lite som en muntlig överenskommelse. Det innebär att för de flesta situationer är SkrivaPå en fullgod lösning som leder till juridiskt bindande avtal. Exempel på avtal man kan skriva genom SkrivaPå är säljavtal, hyresavtal, anställningsavtal, kompanjonavtal och alla övriga avtal som inte faller under någon av följande två kategorier:
                    </p>
                    <ol>
                        <li>
                            <i>Avtal som kräver förhöjd säkerhetsnivå.</i>
                            Vill man skriva på dessa avtal på elektronisk väg måste de undertecknas med så kallad kvalificerad elektronisk signatur (e-legitimation). SkrivaPå stödjer i dagsläget inte e-legitimation men det kommer att implementeras i processen inom kort. Den 1 oktober 2010 ingick följande avtal i denna kategori:
                        </li>
                        <ol class="alphaList">
                            <li>
                                Öppna nytt bankkonto
                            </li>
                            <li>
                                Styrelseprotokoll
                            </li>
                        </ol>
                        <li>
                            <i>Avtal som kräver fysisk signatur.</i>
                            Det finns några få avtalstyper där endast fysisk signering är tillåten. Detta är alltså avtal där inte ens kvalificerad elektronisk signatur är tillräcklig. Det innebär att denna typ av avtal inte kommer att kunna skrivas genom SkrivaPå inom en överskådlig framtid. Den 1 oktober 2010 ingick följande avtal i denna kategori:
                        </li>
                        <ol class="alphaList">
                            <li>
                                Testamente
                            </li>
                            <li>
                                Bouppteckning
                            </li>
                            <li>
                                Giftermål
                            </li>
                            <li>
                                Köp av fast egendom
                            </li>
                        </ol>
                    </ol>
                    <h3>Håller avtal undertecknade genom SkrivaPå i domstol?</h3>
                    <p>
                        En domstolsprocess är egentligen en process där man värderar sannolikheter. Baserat på rättsfallets typ avgörs om sannolikheten är tillräckligt hög för att det ska leda till en fällande dom. För grövre brott med mer allvarliga straff krävs en högre sannolikhet medan mindre allvarliga brott kräver lägre bevisbörda. Domstolsprocessen kan med fördel åskådliggöras genom en linjär skala från -100% till 100%.
                    </p>
                    <p>
                        -100---------------0----------------100%
                    </p>
                    <p>
                        När det kommer till att bevisa om avtal kommit till stånd eller inte duger en bevisstyrka kring någonstans nära 50-60% (sannolikt). För avtal överenskomna via domänspecifika e-postadresser som nisse@nissesbolag.se anses bevisningen relativt stark. Orsaken är att du inte kan dölja ägaren till en domänadress. Därför, om du har en e-post under ett domännamn har du också med största sannolikhet blivit personligen identifierad av domän&shy;admini&shy;stratören och din identitet är svår att dölja. Här är det snarare svårt att svära sig fri annat än genom att med stor säkerhet bevisa att någon annan använt din mail för att bekräfta avtalet. Därför är den juridiska styrkan i en bekräftelse via en domänspecifik e-post relativt stark och det räcker i de allra flesta fall gott och väl som bevismaterial i domstol för att passera 50-60%-gränsen.
                    </p>
                    <p>
                        När det kommer till avtal skrivna med e-postadresser från öppna lösningar så som Gmail och Hotmail där vem som helst kan registrera sig för vilket namn som helst, är det knepigare med bevisningen. Här faller bevisbördan istället på motparten att bevisa att gmailen eller hotmailen faktiskt tillhör rätt person.
                    </p>
                    <p>
                        Kort och gott. För domänspecifika adresser räcker SkrivaPå Enkel Verifiering gott och väl medan för adresser från öppna leverantörer avråder vi från att använda SkrivaPå förutom i fall där du känner motparten väl och även har gott om annan typ av kommunikation som kan knyta parten till det specifika e-postkontot.
                    </p>
                </div>
</div>