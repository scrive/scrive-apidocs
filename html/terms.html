
					<div class="text">
<h2>ALLMÄNNA VILLKOR (2010:06)</h2>
<br />
<p>SkrivaPå CM AB tillhandahåller en tjänst som äntligen löser de problem med pappershantering och organisering
som de traditionella metoderna att skriva avtal på distans – brev, fax och e-post – inte kunnat lösa, samtidigt som
vi bibehåller en hög säkerhetsstandard. Vår absolut främsta prioritet är att skydda Din integritet och säkerheten i
vår tjänst. SkrivaPå Allmänna Villkor (”Villkoren”) gäller för användning av hemsidan http://skrivapa.se och den
elektroniska Tjänsten för att skriva lagligt bindande avtal som tillhandahålls genom hemsidan eller genom
insticksmoduler på andra hemsidor (”Tjänsten”) och är ett avtal mellan dig som använder hemsidan och/eller har ett
aktivt konto på Tjänsten (”Användaren” eller ”Du”) och SkrivaPå CMP AB (”Företaget” eller ”SkrivaPå”). Tjänsten
tillhör SkrivaPå. GENOM ATT ANVÄNDA HEMSIDAN, SKAPA ETT KONTO OCH/ELLER GENOM ATT LOGGA IN
PÅ TJÄNSTEN, (A) ACCEPTERAR DU VILLKOREN, (B) GARANTERAR ATT DU ENDAST KOMMER ATT ANVÄNDA TJÄNSTEN
PÅ UPPDRAG AV ELLER INBJUDAN FRÅN EN REGISTRERAD ORGANISATION, (C) GARANTERAR ATT DU ÄR 18 ÅR ELLER
ÄLDRE OCH MYNDIG OCH HAR RÄTT ATT SKRIVA AVTAL PÅ UPPDRAG AV DIN ORGANISATION. OM DU INTE
ACCEPTERAR DESSA VILLKOR DÅ SKA DU INTE ANVÄNDA TJÄNSTEN. SkrivaPå reserverar sig rätten att utan
förpliktelser när som helst ändra, lägga till eller ta bort delar Villkoren. Det är Ditt eget ansvar att vara uppdaterad
på Villkoren varje gång Du använder Tjänsten. Din fortsatta användning av Tjänsten efter att ändringar i Villkoren
gjorts innebär att Du accepterar dessa ändringar. Så länge Du respekterar Villkoren, erbjuder SkrivaPå en personlig,
icke-exklusiv, icke-överförbar, begränsad rätt att använda Tjänsten i enlighet med Villkoren.</p>
<br />
<h3>1. Information</h3>
<br />
<p>Det är Ditt ansvar att utvärdera korrektheten, fullständigheten och användbarheten av all information, åsikter, råd,
dokument, kontrakt, eller annat innehåll tillgängligt genom SkrivaPå. Ingen del av Tjänsten ska ses som juridisk
rådgivning. Varken SkrivaPå eller dess samarbetspartners ska vara ansvariga för några fel eller brister i innehållet
eller för konsekvenserna av handlingar där man förlitat sig på innehållet.</p>
<br />
<h3>2. Användarkonton: Användning av Tjänsten</h3>
<br />
Du är ansvarig för att hemlighålla och skydda Din kontoinformation, inklusive koder, och ansvarar för all annan aktivitet
som sker via Ditt konto. Du ska omedelbart meddela SkrivaPå vid misstanke om otillåten användning eller försök till
användning av Ditt konto eller Din kod, eller andra brott mot säkerheten. Du får inte heller vid något tillfälle
använda någon annans kod eller konto eller på annat ej auktoriserat vis försöka få tillgång till Tjänsten.</p>
<br />
<p>a. Kontovillkor. Du accepterar att Du ska ge oss korrekt, uppdaterad och fullständig information om dig själv och
Din faktura-/betalinformation i Ditt användarkonto. Du ska uppdatera all kontoinformation genom att följa de procedurer
som Tjänsten tillhandahåller. Du får inte använda någon automatisk apparat, program, algoritm eller metod, eller någon
liknande manuell process, för att komma åt, införskaffa, kopiera, sondera, indexera, manipulera, testa eller övervaka
någon del av Tjänsten eller något Innehåll, eller på något som helst sätt reproducera eller kringgå Tjänstens struktur
eller presentation, eller för att försöka införskaffa något material, dokument, eller information på något annat sätt
än genom den infrastruktur som skapats och gjorts tillgänglig av SkrivaPå eller dess samarbetspartners i detta syfte.
Du accepterar att Du inte kommer att göra något som utsätter Tjänstens infrastruktur, eller några system eller nätverk
som är del av eller anknutna till Tjänsten för en orimlig belastning.</p>
<br />
<p>b. Användarinnehåll. Du accepterar att endast använda Tjänsten för att skriva riktiga avtal. Med ett skickat avtal
får rimliga mängder information som är relevant för avtalets slutförande också bifogas. Tjänsten får inte användas i
några andra syften. Även innehåll som är utformat för att likna ett avtal men vars syfte uppenbart är ett annat anses
strida mot Villkoren. Du accepterar att Du inte kommer att använda Tjänsten i illegala syften, för att störa Tjänsten
eller för att sprida innehåll som bryter mot integritet, upphovsrätt eller ägarrätt för någon tredje part, eller för
syften som av SkrivaPå uppfattas som olagliga, obscena, kränkande, förolämpande, hotfulla, vulgära eller på andra sätt
klandervärda. SkrivaPå är inte ansvarigt för misslyckanden eller förseningar av att ta bort sådant innehåll. SkrivaPå
har rätt, men inte någon skyldighet, att övervaka allt användargenererat innehåll, inklusive kommentarer och
kommunikation, för att avgöra huruvida Villkoren efterlevs av Användaren, för att tillgodose att lagar och regler
efterföljs eller för att tillfredsställa förfrågningar från en statlig myndighet. SkrivaPå och dess samarbetspartners
har rätt att när som helst ta bort, blockera och processa mot Användare och användarinnehåll som, enligt SkrivaPå anses
bryta mot Villkoren eller på annat sätt bryter mot gällande lagar och regler. Du är själv fullt ansvarig för innehållet
i Ditt konto och de transaktioner som görs med Ditt konto genom Tjänsten.</p>
<br />
<p>c. Kostnader och betalning. Vi tar betalt när alla parter har skrivit under ett avtal och avtalet färdigställts genom
våra system. På så sätt kan Du vara säker att vi endast tar betalt när Du har nytta av våra tjänster. Vi tar endast betalt
av den fysiska eller juridiska person som använder Tjänsten för att bjuda in till avtalet. Vi erbjuder för närvarande endast
möjligheten att betala genom faktura. Vi fakturerar Dina upplupna kostnader månadsvis. Du kan själv hämta sina
kostnadsuppgifter under fliken ”Konto”. Om annat inte avtalas förfaller våra fakturor till betalning 15 dagar efter
fakturadatum. För påminnelse debiteras en påminnelseavgift om 50 SEK. Vi kommer att debitera dröjsmålsränta från
förfallodagen till datum för betalning. Räntan är 15% plus den aktuella statslåneräntan. Vi tillämpar en
administrationsavgift om 25 SEK exklusive moms per faktura som understiger ett värde av 100 SEK exklusive moms och som
överstiger ett totalt värde om 1 SEK.</p>
<br />
<p>d. Avbrott i Tjänsten. Du accepterar att SkrivaPå när som helst, utan förvarning, kan frysa Ditt konto eller på annat
sätt stoppa Din tillgång till Tjänsten vid (1) misstankar om brott mot Villkoren, (2) våra försök att åtgärda säkerhetsbrister
i mjukvaran eller för att skydda Innehåll, (3) modifiering av Tjänsten, (4) oväntade operativa avbrott eller problem eller (5)
försenade betalningar.</p>
<br />
<p>e. Uppsägning. Du accepterar också att SkrivaPå har rätt att avsluta eller frysa Ditt konto eller på annat sätt blockera Din
tillgång till Tjänsten vid (1) konstaterade brott mot Villkoren, (2) Användares inaktivitet under mer än 12 månader, (3)
betalning förfallen till inkasso eller (4) förfrågningar från lagorgan eller andra statliga myndigheter. Om SkrivaPå konstaterat
att Du direkt eller indirekt har handlat bedrägligt jämtemot SkrivaPå eller andra Användare, har SkrivaPå rätten att omedelbart
avsluta Ditt konto och fakturera för all skada eller kostnader orsakade av ett sådant handlande. Du accepterar att SkrivaPå inte
kommer att vara skyldig dig eller någon tredje part för att Ditt konto på Tjänsten frysts eller avslutats.</p>
<br />
<h3>3. Datahanteringspolicy</h3>
<br />
Som en tjänst till Användare med aktivt konto på Tjänsten tillhandahåller SkrivaPå ett säkert, smidigt och enkelt
avtalshanterings- och arkiveringssystem. För att Du som Användare ska känna dig trygg med detta system har vi en
datahanteringspolicy, då vet Du hur länge och på vilket sätt Du har tillgång till Dina data.</p>
<br />
<p>a. Datahantering. Tjänsten lagrar automatiskt information om användare, kommunikation och avtal. Vilken information som lagras
och hur denna hanteras beskrivs närmare i vår sekretesspolicy. Användare med aktivt konto har själv tillgång till och kan hämta
ut all lagrad information genom Tjänsten. SkrivaPå förbehåller sig rätten att fortsätta lagra avtalsinformation på obegränsad
tid på våra servrar, detta gäller även information från Användare som sagt upp eller blivit uppsagda från sitt konto och den
information som Användaren själv valt att radera från sitt användarkonto.</p>
<br />
<p>b. Datalagring. SkrivaPå lagrar Din avtalsinformation via Tjänsten kostnadsfritt i minst 2 år efter att avtalet undertecknats av
alla parter. För avtal som inte undertecknats av alla parter lagras avtalet kostnadsfritt i 100 dagar efter att avtalet skapats.
Efter 2 år för färdigställda avtal och 100 dagar för utkast, kan Du välja om Du vill betala den årliga lagringsavgiften, som
SkrivaPå fritt kan justera från tid till annan, för att fortsätta lagra information för utvalda avtal. Användaren kan inom
uppgivna tidsramar lagra upp till totalt 1GB avtalsinformation utan extra kostnad.</p>
<br />
<p>c. Dataåterhämtning. Det finns ett flertal funktioner i arkivet genom vilka Användaren kan hantera sina avtal, Användaren kan
bland annat radera avtal från sitt konto. Information som inte längre finns tillgänglig via Användarens konto på grund av att
(A) Användaren raderat informationen från sitt konto eller (B) Användaren sagt upp sig eller blivit uppsagd av SkrivaPå från sitt
konto, kan mot en administrationsavgift som vi fritt kan justera från tid till annan, hämta ut uppgifter om sina avtal minst inom
den tidsrymd som anges i punkt c.</p>
<br />
<h3>4. Hantering av Personuppgifter</h3>
<br />
<p>Som beskrivs mer utförligt i vår sekretesspolicy måste Du lämna ut vissa personuppgifter för att använda våra Tjänster. Ett Villkor
för att använda eller registrera dig på våra Tjänster är att Du försäkrar att Du först har läst vår sekretesspolicy och accepterat
insamling, användning och utlämnande av personligt identifierbar information och icke-personligt identifierbar information enligt
denna policy. Vår sekretesspolicy kommer att ändras från tid till annan. SkrivaPå är dedikerat till Din säkerhet och strävar efter
att vara marknadsledande i säkerhet för att skydda Din information. SkrivaPå är dock inte ansvarigt för vad personer som fått
obehörig access till Ditt konto gör, och vi ger inga garantier, uttryckliga, underförstådda eller på annat sätt, att vi kan förhindra
obehörig åtkomst till Din privata information. Om Du skickar förfrågningar via Tjänsten för att samla in känslig information,
inklusive men inte begränsat till kreditkortsnummer och personnummer, eller använder Tjänsten för att lämna ut sådan information
till andra Användare, accepterar Du att det finns vissa sätt som integriteten av sådan information skulle kunna äventyras,
inklusive men inte begränsat till otillåten tillgång till de ifyllda dokumenten när de skickas som e-postbilagor till alla parter
efter dokuments färdigställande. SKRIVAPÅ ELLER VÅRA AFFÄRSPARTNERS SKA UNDER INGA OMSTÄNDIGHETER ANSVARA FÖR SKADOR (VARE SIG
AVSIKTLIGA, DIREKTA, OFÖRUTSEDDA, INDIREKTA, SÄRSKILDA ELLER ANDRA) SOM HÄRRÖR FRÅN ELLER PÅ NÅGOT SÄTT HAR ETT SAMBAND MED TREDJE
PARTS OBEHÖRIGA ÅTKOMST TILL DINA UPPGIFTER, OAVSETT OM SKADORNA BEROR PÅ KONTRAKT, STRIKT ANSVAR, BROTT ELLER ANDRA ANSVARSORSAKER,
OCH OCKSÅ OAVSETT OM SKRIVAPÅ BLEV MEDDELAT OM, ELLER PÅ ANNAT SÄTT FÖRSTOD, ATT SKADOR VAR MÖJLIGA.</p>
<br />
<h3>5. Avtal Färdigställda Genom SkrivaPå</h3>
<br />
<p>Du godkänner härmed följande Villkor beträffande dokument, avtal och överenskommelser (”Avtal”) som färdigställts genom SkrivaPå:</p>
<br />
<p>a. SkrivaPå är inte en avtalspart; Avtalsparternas Skyldigheter. SkrivaPå tillhandahåller Tjänsten som en plats att sluta avtal
mellan andra avtalsparter än SkrivaPå. När Du och någon mer avtalspart färdigställer ett avtal genom SkrivaPå, är endast Du och de
andra avtalsparterna förpliktigade och berättigade i enlighet med er överenskommelse. SkrivaPå är inte en avtalspart i sådana avtal,
och skall inte ha något som helst ansvar gällande giltigheten, verkställandet eller avtalsparternas efterlevande av sådana avtal.
Den enda stödfunktionen som SkrivaPå tillhandahåller i detta avseende är att svara på frågor om funktioner på Tjänsten, och SkrivaPå
har därmed inte skyldighet att tillhandahålla kundsupport när det gäller giltigheten, verkställandet eller efterlevande av avtal
som färdigställts med hjälp av SkrivaPå.</p>
<br />
<p>b. Avtalsdispyter. Om oenighet uppkommer mellan parterna med anledning av ett avtal som har färdigställts genom SkrivaPå, ska
SkrivaPå inte ha något ansvar eller skyldighet med avseende på denna konflikt förutom genom företagets vanliga kundsupport hjälpa
Användarna hitta och hantera den information som finns tillgänglig genom Tjänsten. Det innebär också att SkrivaPå inte annat än som
neutral tredjepartsinformatör ska ha några förpliktelser att assistera i en sådan konflikt, varken genom att assistera som medlare
eller genom att tillhandahålla annan professionell assistans för att hjälpa till att lösa konflikten.</p>
<br />
<p>c. Integritet. DU GODKÄNNER ATT SKRIVAPÅ SKALL, OCH BEFULLMÄKTIGAR SKRIVAPÅ ATT, DELGE ANDRA PARTER INFORMATION SOM RIMLIGEN
BEHÖVS FÖR ATT DESSA PARTER SKA KUNNA STYRKA DIN IDENTITET NÄR ETT AVTAL SKALL UNDERTECKNAS MED TJÄNSTEN, OCH ATT SKRIVAPÅ FÅR
KOMMUNICERA MED DIG ANGÅENDE ETT SÅDANT AVTAL OCH EVENTUELLA PROBLEM SOM KAN UPPSTÅ I SAMBAND MED DETTA AVTAL. SÅDAN INFORMATION
KAN OMFATTA, MEN INTE BEGRÄNSAS TILL, DITT NAMN, E-POSTADRESS, FOTOGRAFI OCH IP-ADRESS. SKRIVAPÅ GÖR SITT BÄSTA FÖR ATT DENNA
INFORMATION INTE SKA KOMMA I ORÄTTA HÄNDER. DU GODKÄNNER DOCK ATT SKRIVAPÅ INTE HAR NÅGOT ANSVAR ELLER SKYLDIGHET OM NÅGON PART
OFFENTLIGGÖR, OBEHÖRIGEN INSAMLAR, ANVÄNDER, AVSLÖJAR ELLER PÅ ANNAT SÄTT SPRIDER DENNA INFORMATION.</p>
<br />
<p>d. Användning av innehåll och kommunikation med andra användare. Genom att delge SkrivaPå kopior av avtal, andra handlingar eller
innehåll som skall användas via Tjänsten, godkänner Du att SkrivaPå trycker Dina uppgifter på det färdigställda avtalet och Du ger
SkrivaPå tillstånd att distribuera kopior av det färdigställda avtalet till dig och alla deltagande parter.</p>
<br />
<p>e. Rättslig Verkan. ALLA PÅSTÅENDEN GJORDA AV SKRIVAPÅ OM GILTIGHETEN HOS AVTAL SOM SLUTITS PÅ ELEKTRONISK VÄG ÄR INTE AVSEDDA
FÖR, OCH SKA INTE TOLKAS SOM, JURIDISK RÅDGIVNING. SKRIVAPÅ FRÅNSÄGER SIG ALLT ANSVAR FÖR ATT SÄKERSTÄLLA ATT AVTAL SOM UNDERTECKNATS
PÅ ELEKTRONISK VÄG GENOM TJÄNSTEN ÄR GILTIGA ELLER TVINGANDE ENLIGT LAGSTIFTNINGEN I ETT VISST LAND, STAT ELLER ANNAN JURISDIKTION.
OM DU ÖNSKAR KONTROLLERA GILTIGHETEN ELLER VERKSTÄLLBARHETEN AV NÅGOT AVTAL DU PLANERAR ATT UNDERTECKNA ELLER UNDERTECKNAT GENOM
TJÄNSTEN, ELLER VILL DRIVA IGENOM ETT AVTAL SOM UNDERTECKNATS GENOM TJÄNSTEN, BÖR DU RÅDGÖRA MED EN BEHÖRIG ADVOKAT MED LÄMPLIG
JURIDISK SAKKUNSKAP.</p>
<br />
<p>f. Skatter. Du accepterar att Du och varje annan avtalspart som undertecknat avtalet genom Tjänsten ansvarar för (i)
fastställandet av skatter som Du kan vara skyldig till följd av sådana avtal, och (ii) insamling, betalning och rapportering av
nödvändiga avgifter enligt gällande lag. Du accepterar att SkrivaPå inte har något ansvar att betala, samla in eller rapportera
tillämpliga skatter i samband med Ditt avtal, och Du accepterar även att kompensera, försvara och hålla SkrivaPå skadeslösa från
alla anspråk, krav, skadestånd, viten, böter, kostnader och andra utgifter relaterade till avtalet och att SkrivaPå på inget sätt
förknippas med ovanstående.</p>
<br />
<h3>6. Vår Kommunikation med Dig</h3>
<br />
<p>Genom att öppna ett konto hos oss ger Du SkrivaPå tillstånd att kontakta dig på Din e-postadress. Om Du vill sluta få våra
utskick via e-post ska Du skicka ett e-postmeddelande till oss på info@skrivapa.se. Observera att SkrivaPå fortfarande kommer att
behöva kommunicera med dig via e-post om Dina transaktioner och andra kontorelaterade frågor, och att dessa e-postmeddelanden inte
är e-postreklam och inte elimineras genom ovanstående förfarande. Vill Du stoppa även dessa meddelanden måste Du avsluta Ditt konto
på Tjänsten.</p>
<br />
<h3>7. Äganderättigheter</h3>
<br />
<p>Du bekräftar och accepterar att SkrivaPå (eller Företagets licensgivare) innehar fullständig äganderätt till Tjänsten och alla
intressen däri, inklusive immateriella rättigheter som finns i Tjänsten (oavsett om dessa rättigheter är registrerade eller inte,
och oavsett var i världen dessa rättigheter förekommer). Du bekräftar vidare att Tjänsten kan innehålla information som av SkrivaPå
är avsedd att vara konfidentiell och att Du inte, utan ett föregående skriftligt samtycke från SkrivaPå, skall lämna ut någon sådan
information. Om inte annat skriftligen avtalats med SkrivaPå skall inte något i Villkoren ge Dig en rätt att använda något av
Företagets firmanamn, varumärken, logotyper, domännamn eller annat särskiljande kännetecken. Förutom den begränsade licens som
beviljas i detta stycke punkt a, bekräftar och accepterar SkrivaPå att SkrivaPå inte enligt dessa Villkor erhåller någon rätt,
äganderätt eller intressen från Dig (eller Dina licensgivare) i eller till något Material Du skickar in, lägger upp, överför eller
visar på eller genom Tjänsten, inklusive immateriella rättigheter som finns i detta Material (oavsett om dessa rättigheter är
registrerade eller inte, och oavsett var i världen dessa rättigheter förekommer). Om Du inte skriftligen avtalat annat med SkrivaPå,
accepterar Du att Du är ansvarig för att skydda och upprätthålla dessa rättigheter och att SkrivaPå inte har någon skyldighet att
göra detta för Din räkning. Om Du inte fått uttrycklig skriftlig tillåtelse från SkrivaPå, accepterar Du att Du i Din användning av
Tjänsterna inte skall använda något företags eller någon organisations varumärke, firmanamn eller logotyp på ett sätt som sannolikt
kan eller är avsett att orsaka förväxling avseende ägaren eller behörig användare av sådana märken, namn eller logotyper.</p>
<br />
<p>a. Feedback. Du godkänner att SkrivaPå offentliggör och på andra sätt kan använda Dina kommentarer och feedback utan betalning
eller annan förpliktelse jämtemot dig. Du accepterar att alla kommentarer Du gör om SkrivaPå direkt till oss via e-post, via på
vårt kontaktformulär, eller på vårt forum, kan användas som omdömen om Tjänsten och kan användas i vår marknadsföring utan någon
betalning eller annan förpliktelse mot dig. När Du har delgivit SkrivaPå feedback kan den inte längre ändras av dig.</p>
<br />
<h3>8. Ansvarsbegränsning</h3>
<br />
<p>Du accepterar att hålla SkrivaPå och dess moderbolag, systerbolag, dotterbolag, filialer, tjänsteleverantörer, andra användare,
distributörer, licensgivare, tjänstemän, chefer och anställda fria från anspråk eller krav, inklusive alla advokatkostnader, från
dig eller någon tredje part för någon direkt, indirekt, slumpmässig, speciell, följande eller specifik skada, inklusive, men inte
begränsat till, skador för utebliven vinst, goodwill, användning, data, eller andra ickefysiska förluster (även om SkrivaPå har
blivit delgiven denna möjlighet), och inklusive skador resulterande från: (i) dokument eller transaktioner skickade genom Tjänsten
där SkrivaPå inte varit en direkt avtalspart; (ii) användningen eller oförmågan att använda, inklusive fel/misstag, avbrott eller
förseningar; otillåten access till eller ändring i Dina dokument eller transaktioner; eller (iii) någon annan fråga som relaterar
till Tjänsten. Företagets ansvar ska inte övergå, totalt, summan av det minsta beloppet av antingen (A) Dina totala betalningar
för användandet av Hemsidan och Tjänsten under detta avtal eller, (B) femtusen kronor.</p>
<br />
<h3>9. Tillämplig Lag och Jurisdiktion</h3>
<br />
<p>Avtal som skrivs genom Tjänsten ska – såvida inte annat anges i avtalet – regleras av och tolkas i enlighet med svensk materiell
rätt. Dessa Villkor och alla frågeställningar kring dem och alla frågeställningar som rör Tjänsten regleras av och tolkas i enlighet
med svensk materiell rätt. Meningsskiljaktighet eller anspråk som härrör från eller har samband med dessa Villkor eller brott mot
Villkoren, uppsägning eller ogiltighet av Villkoren eller avseende någon fråga som rör Tjänsten skall slutligt avgöras genom
förenklad skiljedom enligt Skiljedomsregler för Stockholms Handelskammares Skiljedomsinstitut. Skiljeförfarandets säte skall vara
Stockholm, Sverige. Oavsett ovannämnda förfarande för att lösa meningsskiljaktigheter har vi rätt att väcka talan angående förfallna
fordringar i domstolar som har jurisdiktion över Användaren eller någon av Användarens tillgångar.</p>
</div>
			
