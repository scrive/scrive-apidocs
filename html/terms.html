
					<div class="nicetext">
<h1>SKRIVAPÅ ALLMÄNNA VILLKOR (2011:02)</h1>
<br />
<p>SkrivaPå CM AB tillhandahåller en tjänst som äntligen löser de problem med pappershantering och organisering som de traditionella metoderna att underteckna dokument på distans – brev, fax och e-post – inte kunnat lösa, samtidigt som vi bibehåller en hög säkerhetsstandard. Vår absolut främsta prioritet är att skydda Er integritet och säkerhet i vår tjänst. SkrivaPå Allmänna Villkor (”Villkoren”) gäller för användning av hemsidan skrivapa.se (Tjänsten) och den elektroniska tjänsten för att administrera och som deltagande part underteckna dokument ("Part" eller "Avtalspart")(också Tjänsten) och är ett avtal mellan Er som använder Tjänsten (”Användaren” eller ”Ni”) och SkrivaPå CM AB (”Företaget” eller ”SkrivaPå”). Tjänsten tillhör SkrivaPå. Genom att använda hemsidan, skapa ett konto och/eller genom att logga in på tjänsten accepterar ni Villkoren. Vid användning av Tjänsten för att underteckna dokument garanterar ni dessutom att ni har samtliga rättigheter som krävs för att lagligt underteckna dokumentet. SkrivaPå reserverar sig rätten att utan förpliktelser när som helst ändra, lägga till eller ta bort delar i Villkoren. Det är Ert eget ansvar att vara uppdaterad på Villkoren varje gång Ni använder Tjänsten. Er fortsatta användning av Tjänsten efter att ändringar i Villkoren gjorts innebär att Ni accepterar dessa ändringar. Så länge Ni respekterar Villkoren, erbjuder SkrivaPå en personlig, icke-exklusiv, icke-överförbar, rätt att använda Tjänsten i enlighet med Villkoren.</p>
<br />
<h2>1. Information</h2>
<br />
<p>Det är Ert ansvar att utvärdera korrektheten, fullständigheten och användbarheten av all information, åsikter, råd, dokument, kontrakt, eller annat innehåll tillgängligt genom SkrivaPå. Ingen del av Tjänsten ska ses som juridisk rådgivning. Varken SkrivaPå eller dess samarbetspartners ska vara ansvariga för några fel eller brister i innehållet eller för konsekvenserna av handlingar där man förlitat sig på innehållet.</p>
<br />
<h2>2. Användarkonton</h2>
<br />
Ni är ansvarig för att hemlighålla och skydda Er kontoinformation, inklusive koder, och ansvarar för all annan aktivitet som sker via Ert konto. Ni ska omedelbart meddela SkrivaPå vid misstanke om otillåten användning eller försök till användning av Ert konto eller Er kod, eller andra brott mot säkerheten. Ni får inte heller vid något tillfälle använda någon annans kod eller konto eller på annat ej auktoriserat vis försöka få tillgång till Tjänsten.</p>
<br />
<p><h4>a. Kontovillkor:</h4> Ni accepterar att Ni ska ge SkrivaPå korrekt, uppdaterad och fullständig information om Er själv och Er faktura-/betalinformation. Ni ska uppdatera all kontoinformation genom att följa de procedurer som Tjänsten tillhandahåller. Ni får inte använda någon automatisk apparat, program, algoritm, metod, eller någon liknande manuell process, för att komma åt, införskaffa, kopiera, sondera, indexera, manipulera, testa eller övervaka någon del av Tjänsten eller något Innehåll, eller på något som helst sätt reproducera eller kringgå Tjänstens struktur eller presentation, eller för att försöka införskaffa något material, dokument, eller information på något annat sätt än genom den infrastruktur som skapats och gjorts tillgänglig av SkrivaPå eller dess samarbetspartners i detta syfte. Ni accepterar att Ni inte kommer att göra något som utsätter Tjänstens infrastruktur, eller några system eller nätverk som är del av eller anknutna till Tjänsten för en orimlig belastning. </p>
<br />
<p><h4>b. Användarinnehåll:</h4> Ni accepterar att Ni inte kommer att använda Tjänsten i illegala syften, för att störa Tjänsten eller för att sprida innehåll som bryter mot integritet, upphovsrätt eller ägarrätt för någon tredje part, eller för syften som av SkrivaPå uppfattas som olagliga, obscena, kränkande, förolämpande, hotfulla, vulgära eller på andra sätt klandervärda. SkrivaPå är inte ansvarigt för misslyckanden eller förseningar av att ta bort sådant innehåll. SkrivaPå har rätt, men inte någon skyldighet, att övervaka allt användargenererat innehåll, inklusive kommentarer och kommunikation, för att avgöra huruvida Villkoren efterlevs av Användaren, för att tillgodose att lagar och regler efterföljs eller för att tillfredställa förfrågningar från en statlig myndighet. SkrivaPå och dess samarbetspartners har rätt att när som helst ta bort, blockera och processa mot Användare och användarinnehåll som, enligt SkrivaPå anses bryta mot Villkoren eller på annat sätt bryter mot gällande lagar och regler. Ni är själv fullt ansvarig för innehållet i Ert konto och de transaktioner som görs med Ert konto genom Tjänsten.</p>
<br />
<p><h4>c. Kostnader och betalning:</h4> SkrivaPå tar betalt månadsvis för Era upplupna kostnader enligt gällande prisplan genom fakturering eller genom att dra pengarna från Ert registrerade kreditkort. Våra fakturor förfaller till betalning 14 dagar efter fakturadatum. För påminnelse debiteras en påminnelseavgift om 50 SEK. Vi kommer att debitera dröjsmålsränta från förfallodagen till datum för betalning. Räntan är 15% plus den aktuella statslåneräntan. Vi tillämpar en administrationsavgift om 50 SEK exklusive moms per faktura som understiger ett värde om 500 SEK.</p>
<br />
<p><h4>d. Avbrott i Tjänsten eller uppsägning:</h4> Ni accepterar att SkrivaPå när som helst, utan förvarning, kan frysa Ert konto eller på annat sätt stoppa Er tillgång till Tjänsten vid (1) misstankar om brott mot Villkoren, (2) våra försök att åtgärda säkerhetsbrister i mjukvaran eller för att skydda Innehåll, (3) modifiering av Tjänsten, (4) oväntade operativa avbrott eller problem, (5) försenade betalningar eller (6) uttrycklig åtgärdsförfrågan från lagorgan eller andra statliga myndigheter. Ni accepterar att SkrivaPå också har rätt att med en veckas förvarning avsluta ert konto vid (1) konstaterade brott mot Villkoren, (2) Användares inaktivitet under mer än 12 månader, (3) betalning förfallen till kronofogden eller (4) uttrycklig åtgärdsförfrågan från lagorgan eller andra statliga myndigheter. SkrivaPå kommer inte att vara skyldig Er eller någon tredje part för att Ert konto på Tjänsten frysts eller avslutats. </p>
<br />
<h2>3. Datahanteringspolicy</h2>
<br />
SkrivaPå Arkiv är ett säkert och smidigt dokumenthanterings- och arkiveringssystem som är en del av Tjänsten. SkrivaPå lagrar även användardata i syfte att stärka bevisstyrkan av dokument undertecknade genom Tjänsten. Båda dessa deltjänster kräver att vi samlar in och lagrar användardata automatiskt. Därför har vi en datahanteringspolicy.</p>
<br />
<p><h4>a. Datahantering:</h4> Tjänsten lagrar automatiskt information om Användare, kommunikation och dokument. Vilken information som lagras och hur denna hanteras beskrivs närmare i vår sekretesspolicy. SkrivaPå förbehåller sig rätten att fortsätta lagra denna information på obegränsad tid på våra servrar, detta gäller även information från Användare som sagt upp eller blivit uppsagda från sitt konto och den information som Användaren själv valt att radera från sitt användarkonto. </p>
<br />
<p><h4>b. PUL:</h4> I den mån Tjänsten kan komma att behandla personuppgifter i samband med fullgörandet av Villkoren ska kunden vara personuppgiftsansvarig och SkrivaPå personuppgiftsbiträde (enligt definitionerna i personuppgiftslagen). SkrivaPå får endast behandla personuppgifter enligt kundens instruktioner eller i den mån det krävs för att kunna uppfylla sina åtaganden enligt Villkoren.</p>
<br />
<p><h4>c. Datalagring:</h4> SkrivaPå lagrar dokument som undertecknats av alla parter mot en överenskommen årlig avgift. För dokument som inte är färdigställda och undertecknats av alla parter lagras dokumentet kostnadsfritt i 100 dagar efter att dokumentet skapats, Tjänsten lagrar dock max 1GB kostnadsfritt per konto. Efter överstigen tidsfrist eller lagringsmängd kan Ni välja om Ni vill fortsätta lagra era utkast genom att betala den överenskomna årliga lagringsavgiften. </p>
<br />
<h2>4. Signerade dokument och signeringsprocess</h2>
<br />
<p>SkrivaPå tillhandahåller Tjänsten som ett verktyg för Användaren att kunna underteckna dokument med tredje part. Följande bestämmelser gäller för dokument undertecknade genom SkrivaPå.</p>
<br />
<p><h4>a. SkrivaPå är aldrig en avtalspart:</h4> Som en del av Tjänsten stämplar SkrivaPå dokument som undertecknats av alla parter med certifikat som bekräftar att SkrivaPå bevittnat transaktionen. Syftet med att SkrivaPå bevittnar transaktionen är att stärka dokumentets bevisstyrka i domstol. SkrivaPå kan dock aldrig genom denna procedur anses bli undertecknande part i dokumentet och SkrivaPå skall inte ha något som helst ansvar gällande giltigheten, verkställandet eller parternas efterlevande av sådana dokument.  SkrivaPå kan endast anses bundet av innehållet i ett dokument om en registrerad eller befullmäktigad firmatecknare genom en registrerad Användare av Tjänsten i eget namn och i Företagets räkning undertecknar ett dokument genom Tjänsten.</p>
<br />
<p><h4>b. Parternas förpliktelser och SkrivaPå´s ansvarsfirhet:</h4> När samtliga parter undertecknat ett dokument genom Tjänsten och dokumentets färdigställande bekräftats av Tjänsten blir de undertecknande parterna förpliktigade och berättigade i enlighet med överenskommelserna i dokumentet. SkrivaPå blir dock aldrig ansvarigt eller på något som helst sätt skyldigt att övervaka eller ingripa om undertecknande parter bryter mot sina förpliktelser eller felaktigt utnyttjar sina rättigheter enligt överenskommelse i det undertecknade dokumentet.</p>
<br />
<p><h4>c. Dispyter och extratjänsten SkrivaPå Bevis:</h4> Om oenighet uppkommer mellan parterna med anledning av ett dokument som har färdigställts genom SkrivaPå, ska SkrivaPå inte ha något ansvar eller skyldighet med avseende på denna konflikt förutom genom företagets vanliga kundsupport hjälpa Användarna hitta och hantera den information som finns tillgänglig genom Tjänsten. För ytterligare bevismaterial tillhandahåller SkrivaPå extratjänsten SkrivaPå Bevis som ger Användaren möjligheten att mot betalning och i enlighet med våra Särskilda Utdragsvillkor göra utdrag ur Företagets lagrade bevisunderlag.</p>
<br />
<p><h4>d. Företagets kommunikation med inbjudna personer:</h4> Ni godkänner och befullmäktigar SkrivaPå att genom Tjänsten eller genom representanter för SkrivaPå kommunicera med av Er direkt eller indirekt inbjudna personer (en indirekt inbjuden person är t.ex. åskådare som genom er tillåtelse bjudits in av någon av era direkt inbjuda personer) gällande de dokument som ska undertecknas och delge dem de dokument och den information som rimligen behövs för att de ska kunna (1) granska dokumentet, (2) granska undertecknande parters identitet, (3) veta huruvida dokumentet undertecknats eller inte undertecknats och förstå omständigheterna kring händelseförloppet och (4) i efterhand kunna granska av SkrivaPå genererade och lagrade bevismaterial kring transaktionen. Sådan information kan omfatta, men är inte begränsad till, ert namn, e-postadress, personnummer, fotografi och IP-adress.</p>
<br />
<p><h4>e. Företagets användning av dokument och information:</h4> Genom att delge SkrivaPå dokument och/eller information som skall undertecknas och/eller administreras via Tjänsten, godkänner Ni att SkrivaPå trycker sitt sigill och Era och inbjudna personers uppgifter på det färdigställda dokumentet och Ni ger SkrivaPå tillstånd att automatiskt och/eller manuellt distribuera kopior av det färdigställda dokumentet till Er och alla deltagande personer.</p>
<br />
<p><h4>f. Dokuments rättsliga verkan och SkrivaPå´s ansvarsfrihet:</h4> Alla påståenden gjorda av SkrivaPå om giltigheten av dokument som undertecknats på elektronisk väg är inte avsedda för, och ska inte tolkas som, juridisk rådgivning. SkrivaPå frånsäger sig allt ansvar för att säkerställa att dokument som undertecknats genom Tjänsten är giltiga eller tvingande enligt lagstiftningen i ett visst land, stat eller annan jurisdiktion.  Om Ni önskar kontrollera giltigheten eller verkställbarheten av något dokument Ni planerar att underteckna eller undertecknat genom Tjänsten, eller vill driva igenom ett dokument som undertecknats genom tjänsten, bör Ni rådgöra med en behörig jurist med lämplig juridisk sakkunskap.</p>
<br />
<p><h4>g. Skatter:</h4> Ni accepterar att Ni och varje annan part som undertecknat ett dokument genom tjänsten själva ansvarar för (1) fastställandet av skatter som Ni kan vara skyldig till följd av sådana dokument, och (2) insamling, betalning och rapportering av nödvändig avgifter enligt gällande lag. Ni accepterar att SkrivaPå inte har något ansvar att betala, samla in eller rapportera tillämpliga skatter i samband med Ert dokument, och Ni accepterar även att kompensera, försvara och hålla SkrivaPå skadeslösa från alla anspråk, krav, skadestånd, viten, böter, kostnader och andra utgifter relaterade till dokumentet.</p>
<br />
<h2>6. Vår Kommunikation med Er</h2>
<br />
<p>Genom att öppna ett konto på Tjänsten ger Ni SkrivaPå tillstånd att genom Tjänsten eller genom en representant kontakta Er via Er telefon eller e-postadress. Om Ni vill sluta få våra utskick via e-post ska Ni skicka ett e-postmeddelande till oss på support@skrivapa.se. Observera att SkrivaPå fortfarande kommer att behöva kommunicera med Er via e-post om Era transaktioner och andra kontorelaterade frågor, och att dessa e-postmeddelanden inte är e-postreklam och inte elimineras genom ovanstående förfarande. </p>
<br />
<h2>7. Äganderättigheter</h2>
<br />
<p>Ni bekräftar och accepterar att SkrivaPå (eller Företagets licensgivare) innehar fullständig äganderätt till Tjänsten och alla intressen däri, inklusive immateriella rättigheter som finns i Tjänsten (oavsett om dessa rättigheter är registrerade eller inte, och oavsett var i världen dessa rättigheter förekommer). Ni bekräftar vidare att Tjänsten kan innehålla information som av SkrivaPå är avsedd att vara konfidentiell och att Ni inte, utan ett föregående skriftligt samtycke från SkrivaPå, skall lämna ut någon sådan information. Om inte annat skriftligen avtalats med SkrivaPå skall inte något i Villkoren ge Er en rätt att använda något av Företagets firmanamn, varumärken, logotyper, domännamn eller annat särskiljande kännetecken. Förutom den begränsade licens som beviljas i detta kapitel punkt a, bekräftar och accepterar SkrivaPå att SkrivaPå inte enligt dessa Villkor erhåller någon rätt, äganderätt eller intressen från Er (eller Era licensgivare) i eller till något Material Ni skickar in, lägger upp, överför eller visar på eller genom Tjänsten, inklusive immateriella rättigheter som finns i detta Material (oavsett om dessa rättigheter är registrerade eller inte, och oavsett var i världen dessa rättigheter förekommer). Om Ni inte skriftligen avtalat annat med SkrivaPå, accepterar Ni att Ni är ansvarig för att skydda och upprätthålla dessa rättigheter och att SkrivaPå inte har någon skyldighet att göra detta för Er räkning. Om Ni inte fått uttrycklig skriftlig tillåtelse från SkrivaPå, accepterar Ni att Ni i Er användning av Tjänsterna inte skall använda något företags eller någon organisations varumärke, firmanamn eller logotyp på ett sätt som sannolikt kan eller är avsett att orsaka förväxling avseende ägaren eller behörig användare av sådana märken, namn eller logotyper.</p>
<br />
<p><h4>a. Feedback:</h4> Ni godkänner att SkrivaPå offentliggör och på andra sätt kan använda Era kommentarer och feedback utan betalning eller annan förpliktelse jämtemot Er. Ni accepterar att alla kommentarer Ni gör om SkrivaPå direkt till oss via e-post, via vårt kontaktformulär, eller på vårt forum, kan användas som omdömen om Tjänsten och kan användas i vår marknadsföring utan någon betalning eller annan förpliktelse mot Er. När Ni har delgivit SkrivaPå feedback kan den inte längre ändras av Er.</p>
<br />
<h2>8. Ansvarsbegränsning</h2>
<br />
<p>Ni accepterar att hålla SkrivaPå och dess moderbolag, systerbolag, dotterbolag, filialer, tjänsteleverantörer, andra Användare, distributörer, licensgivare, tjänstemän, chefer och anställda fria från anspråk eller krav, inklusive alla advokatkostnader, från Er eller någon tredje part för någon direkt, indirekt, slumpmässig, speciell, följande eller specifik skada, inklusive, men inte begränsat till, skador för utebliven vinst, goodwill, användning, data, eller andra ickefysiska förluster (även om SkrivaPå har blivit delgivna denna möjlighet), och inklusive skador resulterande från: (i) dokument eller transaktioner skickade genom Tjänsten där SkrivaPå inte varit en direkt avtalspart; (ii) användningen eller oförmågan att använda, inklusive fel/misstag, avbrott eller förseningar; otillåten access till eller ändring i Era dokument eller transaktioner; eller (iii) någon annan fråga som relaterar till Tjänsten. Företagets ansvar ska inte övergå, totalt, summan av det minsta beloppet av antingen (A) Era totala betalningar för användandet av Hemsidan och Tjänsten under detta avtal inom senaste 12-månadersperioden eller, (B) max femtusen kronor.</p>
<br />
<h2>9. Tillämplig Lag och Jurisdiktion</h2>
<br />
<p>Dokument som undertecknas genom Tjänsten ska – såvida inte annat anges i avtalet – regleras av och tolkas i enlighet med svensk materiell rätt. Dessa Villkor och alla frågeställningar kring dem och alla frågeställningar som rör Tjänsten regleras av och tolkas i enlighet med svensk materiell rätt och prövning skall ske av svensk domstol med Stockholms tingsrätt som första instans. Oavsett ovan nämnda förfarande för att lösa meningsskiljaktigheter har vi rätt att väcka talan angående förfallna fordringar i domstolar som har jurisdiktion över Användaren eller någon av Användarens tillgångar.</p>
</div>
			
